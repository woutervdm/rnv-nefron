Brochure
========

## Inleiding

De vereniging stelt zich ten doel de belangen van nierpatiënten te behartigen, als schakel tussen de afdelingen nierziekten en de patiënt. Daarnaast heeft de vereniging tot doel om de nierpatienten onderling met elkaar in contact te brengen door lotgenotencontact. Tot slot vormt informatie aan nierpatiënten een belangrijk onderdeel van onze doelstelling.  
Op 10 oktober 1989 hebben enkele patiënten de vereniging opgericht. De vereniging is bedoeld voor alle (pré) dialysepatiënten en getransplanteerden van het Catharina Ziekenhuis en het Elkerliek ziekenhuis en hun naasten en donoren.

De vereniging bestaat uit een bestuur van maximaal 7personen en heeft een ledenbestand van circa 190 leden.

## Doel van de vereniging, Activiteiten van de vereniging:

1) Lotgenotencontact:
- Ontmoeting en ontspanning
- Uitwisselen van ervaringen
- Verzorgen van attenties

2) Voorlichting:
- Themabijeenkomsten
- Informatie voor nierpatiënten en hun omgeving

3) Belangenbehartiging
- Vertegenwoordiging patiënten binnen en buiten het ziekenhuis
- Contacten en overleg met betrokken instanties

4) Samenwerking met Nederlandse Nierstichting (NSN), Nierpatiëntenvereniging Nederland(NVN) en andere Regionale Nierpatiëntenverenigingen (RNV's)
- o.a. deelname aan fondsenwerfacties van de  NSN

5) Organisatie en ontwikkeling van de vereniging  
- o.a. aanvraag en verantwoording subsidie bij de NSN

## Wij staan voor:

De vereniging organiseert meerder keren per jaar activiteiten bijvoorbeeld: gezellige middagen b.v. casinospelen, kegelen, kienen en midgetgolven Ook organiseren we jaarlijks een dagtocht en zondags voor kerst een eindejaarsbijeenkomst. Ook gaan we met Sinterklaas en Pasen rond op de afdelingen met een tractatie en een kleine attentie, gezellige activiteiten op de dialyse afdeling.   
Daarnaast organsiren we themadagen. Dat proberen we samen te doen met de afdelingen en/of met de NVN en andere RNV's.  
Bovendien heeft de vereniging regelmatig overleg met de teamleiding van de dialyseafdeling en is er ook overleg en samenwerking met andere patiëntenverenigingen>  
Informatie verspreiden we via onze dreimaandelijkse nieuwsbrief en via onze website

## Andere verenigingen voor patiënten:

De meeste dialysecentra in ons land hebben een eigen nierpatiëntenvereniging. Naast deze regionale verenigingen is er de landelijke Nierpatiëntenvereniging (NVN). Dit is een organisatie opgericht door patiënten, die de belangen van de nierpatiënten en van de verenigingen behartigt. Daarnaast is er de bekende Nierstichting Nederland, die landelijk nierpatiënten en het "publiek" voorlichting geeft en fondsen werft ten behoeve van onder andere wetenschappelijk onderzoek. Financiën van de vereniging: De patiëntenvereniging is in haar bestaan financieel afhankelijk van subsidie van de NSN en van persoonlijke giften. De leden betalen een zo laag mogelijke contributie, omdat de patiëntenvereniging geen financiële drempel wil opwerpen, waardoor mensen hierdoor af zouden zien van het lidmaatschap. Van de contributie draagt de verenging ook een deel af aan de landelijke Nierpatiëntenvereniging (NVN), waardoor iedereen tegen een geringe extra bijdrage  kan zijn ook lid  van de NVN en bijvoorbeeld het tweemaandelijks blad "Wisselwerking" ontvangt. Voor het organiseren van activiteiten en het geven van voorlichting en ondersteuning is geld nodig. Donatie en giften van familieleden, vrienden, kennissen of anderen, zijn dan ook broodnodig om onze vereniging draaiende te houden.

## Contributie

De contributie bedraagt € 20 per jaar voor alleen lidmaatschap van NefroN of € 25 voor lidmaatschap van NefroN en de NVN samen( 13.74.25.813 )  
De contributie voor een partener bedraagt € 6,25 per jaar

Informeer bij uw verzekering of zij het lidmaatschap vergoeden ( een aantal verzekeringspolissen dekken de contributie van één vereniging )

**Voor meer informatie kunt u contact opnemen met de secretaris en of andere bestuursleden**
